# Domácí rohlíky z kvásku
## Ingredience
### Rozkvas:
- 200g hladké špaldové mouky
- 200g vody
- 1 polévková lžíce žitného kvásku

### Těsto:
- rozkvas
- 450g hladké mouky na kynuté těsto (Babiččina volba)
- 155g vody
- 20g  soli
- 40g másla
- 1 čajová lžička medu

### Na dokončení:
- voda

## Postup:
### Večer
Večer pred pečením si připravím rozkvas (v misce smíchám mouku, vodu a kvásek). Pořádně promíchám, přikryji a nechám při pokojové teplotě kvasit 9-12 hodin.
### Ráno
Po uplynutí tohoto času je rozkvas plný bublinek a vypadá dost řídce (tak je to správně). K rozkvasu přimíchám mouku, vodu, sůl, máslo a med. Vše zamíchám (těsto je teď hrubé a nepoddajné), přikryji a nechám při pokojové teplotě postát 20 minut.

Těsto promíchám (rázem tak získá jemnou a velmi hebkou strukturu), přikryji a nechám při pokojové teplotě kvasit přibližně 2 hodiny. Během těchto dvou hodin těsto alespoň 2x přeložím tak jako chleba. Těsto překládám proto, aby získalo na pevnosti.

Po vykvasení si celé těsto rozdělím na 14 stejných částí (pričemž jedna by měla mít okolo 86g). Každou část těsta pomocí ruky vytvaruji do bochníků, které nechám pod fólií odpočívat přibližně 20 minut.

Následně každý jeden bochník rozválím do tvaru trojúhelníka a ten sroluji od široké části směrem ke špičce. Rukama ještě těsto převálím a vytvaruji do tvaru rohlíku. Přenesu rohlíky na plech vystlaný papírem na pečení, přikryji fólií a nechám stát (kvasit) při pokojové teplotě, dokud nezdvojnásobí svůj objem. Trvá to približně 3-4 hodiny.

Troubu si rozehřeji na teplotu 230 stupňů s ventilátorem. Vykvašené rohlíky postříkám vodou (najlepší je na to použít rozprašovač). Peču se záparou přibližně 12 - 15 minut.  Po upečení rohlíky nechám vychladnout na mřížce, dokud nebudou studené.

Zdroj: https://nelkafood.sk/domace_rozky_z_kvasku/

Video: https://www.youtube.com/watch?v=62ZJ5tqfjNU
