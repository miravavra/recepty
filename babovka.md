# Bábovka do formy
## Ingredience
### Těsto:
- 2 hrnky polohrubé mouky
- 1 hrnek cukru
- 1 prášek do pečiva
- 2 vejce
- 0,5 hrnku oleje
- 1 hrnek mléka
- 1 čaj. lž. kakaa
### Forma na bábovku:
- olej na vymazání formy
- polohrubá mouka na vysypání formy
## Postup:
Jako prní zapnout troubu a nechat nahřát na cca 180°C, protože smíchání surovin je rychlé a je třeba po přimíchání prášku do pečiva dát hned péct.
### Světlá část
- Nejprve nalít mléko, olej a vejce do mísy od robota.
- Nakonec přisypat mouku, cukr a prášek do pečiva.  
Nechám promíchat v robotu a mezitím si vymažu formu olejem a vysypu jí moukou.
Jakmile je promícháno tak naliju (těsto je dost řídké) většinu těsta (řekněme 4/5) do formy.
### Kakaová část
Ke zbytku těsta přidám lžičku kakaa. Nechám opět v robotu promíchat. Kakaové těsto pak naliju také do formy.
### Pečení
Jakmile mám všechno těsto ve formě dávám ihned do trouby.
Peču s ventilátorem cca 40 minut na cca 180 stupňů. Po upečení vyklopím bábovku z formy a nechám vychladnout.
