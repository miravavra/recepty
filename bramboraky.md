# Bramboráky
Množství na 6ks.
## Ingredience
### Těsto:
   - 750 g brambor
   - 80 g hladké mouky
   - 1 vejce
   - 200 ml horkého mléka
   - 3 stroužky česneku
   - 3 lžičky sušené majoránky
   - 1/2 lžičky drceného kmínu
   - sůl (zhruba 1,5 lžičky)
   - sádlo na smažení (nebo olej)
## Postup:
### Příprava
   - Brambory umyjte, oloupejte a nastrouhejte na jemném struhadle.
   - Nechte stát asi 3 minuty a veškerou vodu, kterou strouhané brambory vyloučí, slijte a navíc ji ještě z brambor trochu vymačkejte.
   - Pak brambory zalijte horkým mlékem (předejde hnědnutí brambor a také modrání po usmažení).
   - Přidejte ostatní ingredience kromě sádla. Dobře promíchejte.
   - Rozehřejte velkou těžkou nerezovou pánev a dejte do ní lžičku sádla. Jakmile se sádlo rozpustí a začne v něm „lupat“ (ale pozor, aby se z něj ještě nezačalo kouřit), naberte jednu menší naběračku těsta, vyklopte ji doprostřed pánve a obrácenou stranou naběračky nebo lžící rozetřete těsto na půl centimetru vysokou placku.
### Smažení
   - Opékejte pouze na středním plameni (sporák na 4), bramborák se musí dobře propéct, aby uvnitř nezůstal syrový.
   - Až po 1,5-2 minutách spodní strana bramboráku zezlátne, opatrně jej obraťte širokou špachtlí nebo podběračkou a stejným způsobem opečte i po druhé straně.

Dobře upečený bramborák je křupavý a uvnitř dostatečně měkký, bez škrobové příchuti nedovařených brambor.

Zdroj: https://www.kucharkaprodceru.cz/bramboraky-recept/
