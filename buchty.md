# Kynuté buchty "Honzovky"
## Ingredience
### Rozkvas:
- 100g hladké mouky na kynuté těsto (Babiččina volba)
- 100g polotučného mléka
- 1 polévková lžíce žitného kvásku

### Těsto:
- rozkvas
- 400g hladké mouky na kynuté těsto (Babiččina volba)
- 150g polotučného mléka
- 1 vejce
- 70g másla
- 70g cukru krupice
- 0,5-1 čajová lžička soli
- 1 čajová lžička citronové kůry

### Maková náplň:
- 200g máku
- 300g polotučného mléka
- 3 polévková lžíce cukru krupice
- panák rumu

## Postup:
### Večer
Večer pred pečením si připravím rozkvas (v misce smíchám mouku, mléko a kvásek). Pořádně promíchám, přikryji a nechám při pokojové teplotě kvasit 9-12 hodin.
### Ráno
K rozkvasu přimíchám ostatní ingredience. Nechám míchat v robotu cca 15 minut dokud se těsto nezačne samo odlepovat od stěn mísy. Pokud míchám ručně (těsto je hrubé a nepoddajné), přikryji a nechám při pokojové teplotě postát 20 minut.

Těsto promíchám (rázem tak získá jemnou a velmi hebkou strukturu), přikryji a nechám při pokojové teplotě kvasit přibližně 2 hodiny. Během těchto dvou hodin těsto alespoň 2x přeložím tak jako chleba. Těsto překládám proto, aby získalo na pevnosti.

### Příprava náplně
Přivedu mléko k varu a odstavím.

Přilévám do máku na požadovanou konzistenci (zahustit lze hrubou moukou).

Přimíchám ostatní ingredience a nechám vychladnout

### Tvarování buchet
Vymažu pekáč máslem a trochu másla si rozpustím na pomazávání buchet před vložením do pekáče.

Po vykvasení si celé těsto rozprostřu na linku a rozdělím na 24 stejných částí. Každou část těsta naplním čaj. lžičkou náplně a prsty spojím všechny 4 cípy dohromady.

Vzniklé kapsyčky (buchty) omočím v rozpuštěném másle aby se k sobě v pekáči nepřilepily a šli po upečení lépe oddělovat.

Naplněný pekáč buchet strčím do sáčku a nechám ještě finálně dokynout cca 1 hodinu.

### Pečení
Troubu si rozehřeji na teplotu 180 stupňů. Buchty peču s ventilátorem 10 minut na 180 stupňů a poté ještě 40 - 50 minut na 160 stupňů. Po upečení nechám buchty v pekáči vychladnout.

Zdroj: https://www.kucharkaprodceru.cz/kynute-buchty-recept/
